<!DOCTYPE html>
<html>
<head>
    <meta charset="UTF-8">
    <meta name="keywords">
    <meta name="description">
    <meta name="viewport" content="width=device-width, initial-scale=1">
    <title>Concordance</title>

    <link rel='stylesheet' href='css/style.css'>
    <script src="/socket.io/socket.io.js"></script>

</head>
<body><p>K1/1	ÞebÀngeh kim irüp hengÀm-ý luùf-ý Óaøret-i MevlÀ / Feraó-baòþ u neþÀt-engìz idi þÀm-ý visÀl-ÀsÀ</p><p>K1/2	Meger baór-ý sefìd rÿz-ý cezr ü medd èayÀn itdi / Güherler ôÀhir oldý òuþk olup ol baór-i gevher-zÀ</p><p>K1/3	Giderdi cevşen-i sìmìn ile şemşìr-i zerrìnin / ZemÀne giydi altun tügmeli telli siyeh hÀrÀ</p><p>K1/4	Þihâb ögine zencìrin çeküp leþkergeh-i çarhuñ / Fitilin yakdý funduk hâzýr itdi encüm-i garâ</p><p>K1/5	Kýrýldý riþ te-i tesbìhi sandum pìr-i gerdÿnuñ / Þihâb oldukca encüm arasýnda nâ-gehân peydâ</p><p>K1/6 	Varaklanmýþ gýdâdur hokka-ý çarh içre gÿyâ kim / Nola te’sìr iderse hâke necm-i âsumân-pìrâ</p><p>K1/7	Degül encüm beyâz-ý rÿz-ý kecdür zâil oldukda / Görindi kâh-ý zerdiyle binâ-yý köhne-i dünyâ</p><p>K1/8	Nola hamâm-ý nüh-tâk-ý sipihr olursa pür-zulmet / Mu‘allâ kubbesine hurdedür ol câmlar zìrâ</p><p>K1/9	Felek târ-ý þu‘â‘ýndan fitìle bükdi hurþìdüñ / Uyardý þâm irince sad-hezârân þem‘-i bezm-ârâ</p><p>K1/10	Gazâle gitdi sür‘atle sipihrüñ sebzezârýndan / Degül encüm niþân-ý pâyi kýldý câ-be-câ ammâ</p><p>K1/11	Güm oldý Yÿsuf-ý Mýsr-ý sipihrüñ sâ‘-ý zerrìni / Tolýnca gendüm encüm ile zarf-ý târem-i vâlâ</p><p>K1/12	Murassa‘ câmý destinden düþüp mihrüñ þikest oldý / Tagýldý safha-ý çarh üzre nice gevher-i yektâ</p><p>K1/13	Sikender-vâr idince mihr-i seyr-i bahr-ý zulmâtý / Çýkardý taþra vâfir þeb-çerâg-ý encüm-i zehrâ</p><p>K1/14	Musahhar eyledi þâh-ý kevâkib mülket-i þâmý /Sipâhýndan pür oldý yine gök meydâný ser-tâ-pâ</p><p>K1/15	Niyâmýna kodý zâl-i felek þemþìr-i hurþìdi / Görinen kabza-ý sìmìnidür anuñ hilâl-âsâ</p><p>K1/16	Hilâlüñ sandalýn aldý içine keþti-i gerdÿn / Temevvüc eyleyüp çün kim karardý lücce-i hardâ</p><p>K1/17	Dönüp cerm-i kamer çarh üzre kandìl-i firÿzâne / Fitìl itmiþ hilâli aña sun‘-ý kudret-i Mevlâ</p><p>K1/18	Ya hod bir þem‘dür yanmýþ soñý bir þu‘le kalmýþdur / Vücÿdýn hân-kâh-ý ‘aþk içre eylemiþ ifnâ</p><p>K1/19	Semâ içre feleklerden düþer bì-hÿþ olup encüm / Meger kim leyle-i mi‘râcý gerdÿn eyledi ihyâ</p><p>K1/20	Bu þebdür nakþ-ý encümle zer-efþân sünbül-i müþgìn / Bu þebdür dürr ü gevherle müzeyyen turra-ý havrâ</p><p>K1/21	Bu þeb olýndý da‘vet mahrem-i esrâr-ý hamiyet / Bu þeb oldý o hazret dayf-ý mihmân-hâne-i esrâ</p><p>K1/22	Yegâne hâce-i kül ser-firâz-ý zümre-i kümmel / Sýr-ý ehl-i tevekkül mühr-dâr-ý künzü lâ-yafnâ</p><p>K1/23	Þeh-i Yÿsuf-cemâl-i tahtgâh-ý mülk-i mahbÿbì / Cem-i gerdÿn-celâl-i bârgâh-ý kurb-ý Ev-ednâ</p><p>K1/24	Meh-i burc-ý risâlet âfitâb-ý ‘âlem-i suret / Dür-i dürc-i nübüvvet pâdiþâh-ý kiþver-i ma‘nâ</p><p>K1/25	Çerâg-ý nÿr-ý Yezdânì delìl-i feyz-i Rabbânì / Rumÿz-âmÿz-ý Kur’ânì muhìt-i gevher-i takvâ</p><p>K1/26	Cenâb-ý Hazret-i Levlâk tâc-ý târik-i eflâk / Resÿl-i Hâlýk-ý pâk âfitâb-ý evc-i isti‘lâ</p><p>K1/27	Nebiyy-i müctebâ Ahmed mu‘allâ-pâye ced-ber-ced / Delìl-i devlet-i sermed habìb-i Kâdir-i yektâ</p><p>K1/28	Ol þehen-þâh-ý a‘zam ol medâr-ý hilkat-i âdem / Ki anuñ müjde-i teþrìfidür dünyâ vü mâ-fihâ</p><p>K1/29	Cemâl-i tâb-nâki matla‘ü’l-envâr-ý Kuddÿsì / Derÿn-ý sâf u pâki mahzenü’l-esrâr-ý Mâ-evhâ</p><p>K1/30	Nem-i rÿy-ý mutarrâsý huceste kevkeb-i dürrì / Ham-ý ebrÿ-yý zìbâsý mübârek gurre-i garâ</p><p>K1/31	Yüzi dermânde-i þâm-ý zalâle neyyir-i a‘zâm / Sözi üftâde-i çâh-ý günâha ‘urve-i vuskâ</p><p>K1/32	Felek hân-ý nevâlinde kemìne kâse-i Çìnì / Kamer râh-ý celâlinde þikeste sâgar-ý mìnâ</p><p>K1/33	Biri gird-âbdur biri cezìre bahr-ý fazlýnda / Bu Nìlì kubbe-i gerdân ile bu tÿde-i garbâ</p><p>K1/34	‘Aceb mi ümmetinden olmag içün nâzil olursa / Ki gökde aradugýn yirde bulur Hazret-i ‘Ýsâ</p><p>K1/35	Meh-i bedr ol habìbüñ mübtelâ-yı sìne-çâkidür / Siyâh itse nola gögsin dögüp ‘aşk ile bì-pervâ</p><p>K1/36	Bu bahr-i nìl-gÿnda şeb-çerâg-ı mâhı şakk itdi / Dü-nìm itmişdi dreyâyı egerçi mu‘ciz-i Mÿsâ</p><p>K1/37	Der-i gâr üzre dâm-ı ‘ankebÿtı kıldı Hak peydâ / O bir deryâ-yı rahmet üzre konmış ag idi gÿyâ</p><p>K1/38	Ocagına su koydı ehl-i küfrüñ geldügi sâ‘at / Mecÿsuñ âteşin tÿfân-ı kahrı eyledi itfâ</p><p>K1/39	Yagup bârân-ı rahmet seyl-i himmet şöyle geldi kim / Pül-i nâ-pâyidâra döndi tâk-ı gurfe-i kisrâ </p><p>K1/40	Nola nahl-ı vücÿd-ı pÿd-ı pâki hâke sâye salmazsa / Olur mı safha-i ‘âlemde misli bir dahi peydâ </p><p>K1/41	Görürdi her tarafdan dìde idi cism-i pür-nÿrı / Süveydâ-yı dil-i âgâhı oldı merdüm-i bìnâ </p><p>K1/42	Hatı âyât-ı rahmet rÿyı Mushaf nâmı Tâhâ’dur / Misâl-i besmele üstinde ol ebr-i felek-fersâ </p><p>K1/43	Beyân-ı mu‘cizâtı mu‘ciz-i ehl-i belâgatdür / Revâdur olsañ ey dil kıssa-ı mi‘râc ile gÿyâ</p><p>K1/44	O şeb geldi berìd-i hoş-nüvìd-i hazret-i ‘izzet / Getürdi hidmet-i peygambere bir rahş-ı bì-hemtâ</p><p>K1/45	Nice rahş ol Burâk-ı berk-i seyr-i nâzenìn-cünbiş / Ferişe-hÿ perì-rÿ ‘anberìn-gìsÿ melek-sìmâ </p><p>K1/46	Sabâhü’l-hayr-ı garrâsı misâl-i matla‘-ı hÿrşìd / Sevâd-ı çeşm-i şehlâsı süveydâ-yı dil-i havrâ</p><p>K1/47	Nesìm-âsâ varur bir lahzada etbak-ı eflâke / Butÿn-ı seb‘a-ı Kur’ân’da gÿyâ kim dil-i dânâ</p><p>K1/48	Şu deñlü tìz-rev kim varmadın sakf-ı habâba bâd / Bunuñ olur eñ ednâ cilvegâhı günbed-i hardâ</p><p>K1/49	Nola itsem anı şeb-dìz-i âh-ı ‘âşıka teşbìh / Ki varur bir nefesde kubbe-i gerdÿna bì-pervâ</p><p>K1/50	Binüp aña idince ‘azm-i râh-ı menzil-i maksÿd / Olur bir dem ikâmetgâhı sahn-ı Mescid-i Aksâ</p><p>K1/51	İmâm olup sufÿf-ı enbiyâya kıldı çün tekbìr / O gül-bang ile makhÿr oldı kaçdı düşmen-i hÿrâ</p><p>K1/52	İmâmetde vücÿdı bir güherdür der-kenâr olmış / Namâz içre o saflar oldı mecv-engìz bir deryâ</p><p>K1/53	NamÀzı çünki itmâm eyledi anlarla mescide<sup> </sup>/ Virüp ol dem selâm itdi ‘urÿc-ı ‘âlem-i bâlâ</p><p>K1/54	Müşerref eyleyüp yirden götürdi anı lutfından / Ayagına sürüp yüz buldı sahre rütbe-i vâlâ</p><p>K1/55	O demde tâk-ı ‘arşa nÿrdan bir reh-güzâr oldı / Şu‘â‘ın nerdübân itdi meger mihr-i cihân-ârâ </p><p>K1/56	Alup ol bahr-ı ihsânı çıkardı evc-i a‘lÀya / Burâk-ı berk-rÿ deryâya inmiş ebr idi gÿyâ</p><p>K1/57	Peri pür-nÿr Cibrìl aña zerrìn-gâşiye oldı / Burâkınuñ öñince oldı şol dem kim felek-sìmâ </p><p>K1/58	Çıkup eflâke ol çeşm-i çerâg-ı ‘âlem ü âdem / Zücâcì perdede çün merdüm-i çeşm eyledi me’vâ</p><p>K1/59	Hilâl ol dem kenâr-ı mâha geldi itdi istikbâl / Sehâb-ı fazlına mìzâb-ı zerrìn eyledi peydâ</p><p>K1/60	İdüp altun varaklar hall o şâhuñ yazdı târìhin / èAmÿd-ı tâk<sup> </sup>-ı ‘arşa kâtib-i dìvân-ı istìfâ</p><p>K1/61	İrince feyz-i irşâdı kemânçe târını kırdı / Okın atdı kemânın yadsı ya‘ni zehre-i Zehrâ</p><p>K1/62	Çerâg-ı tekye-i çârÿmdan alup nakd-i envârı / Degül encüm nisâr itdi yolına Hazret-i ‘İsâ</p><p>K1/63	Çalışdı bir başıyla düşmeni kahr itmege Behrâm / Bu meydânda kılıcı ile buldı rütbe-i  ‘ulyâ</p><p>K1/64	Kılup dârü’l-emân-ı çarha sa‘d-ı ekberi hâkim / Nizâmın buldı yümn-i tâli‘iyle ‘âlem-i bâlâ</p><p>K1/65	Nühÿset mi kalur hìç kevkeb-i keyvân-ı zengìde / Çün irdi hidmetine hazretüñ ol şeb Bilâl-Àsâ</p><p>K1/66	Basup kürsiye pây-ı himmeti devletle ‘izzetle / ‘Urÿc itdi firâz-ı ‘arşa sultân-ı şeb-i isrâ</p><p>K1/67	Süm-i esbinden ol dem urdı tamga atlas-ı çarha / Şeref virdi ‘aceb mi olsa<sup> </sup>kadri cümleden a‘lâ</p><p>K1/68	Kenâr-ı sidre<sup> </sup>oldı müntehâ-yı seyri Cibrìl’üñ / O mâh-ı bedre itdi hâle gibi sìnesin me’vâ</p><p>K1/69	Turup rahşı o mevkifde<sup> </sup>yüz urdı pâyine Refref / O bâlâ hurmetiyle kaldı anda vâlih ü şeydâ</p><p>K1/70	Meger kim hacc-ı ekber itmege taht-ı revân oldı / Harìm-i ‘izzete anuñla vardı hâce-i Bahtâ</p><p>K1/71	İrişüp Ka‘be-i maksÿda çıkdı bahr-i kesretden / Cüdâ oldı o dem Refref k’ola beytü’l-harem tenhâ<sup> </sup>  </p><p>K1/72	Ne Ka‘be Ka‘be-i vuslat ne vuslat ‘âlem-i vahdet / Muhabbet nÿrı lâmi‘ ser-be-ser beytü’l-harem tenhâ</p><p>K1/73	‘İbÀretdür o dem ‘aynü’l-yakìnüñ iki nÿnından / MakÀmı KÀbe Kavseyn oldugı ol hazretüñ gÿyÀ</p><p>K1/74	KenÀr-ı kurb-ı Ev-ednÀ’ya varup gÿş-ı cÀnıyla / SadÀ-yı cÿşiş-i deryÀ-yı nÿrı eyledi ısgÀ</p><p>K1/75	Tekellüm her tarafdan anda bì-savt u hurÿf oldı / Masÿn oldı megesden ya‘ni şehd-i ma‘nÀ-yı zìbÀ</p><p>K1/76.	SalÀt-ı hamse kim terkìblenmiş tÀc-ı devletdür / ‘AtÀ kıldı o gice kullarına Hazret-i MevlÀ</p><p>K1/77	Olup maksÿdına vÀsıl murÀdı oldı çün hÀsıl / Nüzÿl itdi misÀl-i pertev-i mihr-i cihÀn-ÀrÀ<s>                                   </s> </p><p>K1/78	Bu hÀli görmemişdür seb‘a-ı seyyÀre seyrinde / Ki bir demde cihÀnı devr ide bir neyyir-i vÀlÀ</p><p>K1/79	DelÀ’il var iken mi‘rÀc-ı rÿhÀnì diyen kimdür / Meger diye ser-À-pÀ rÿh idi ol zÀt-ı bì-hemtÀ</p><p>K1/80	‘AtÀyì ola mı vassÀf-ı hazret olmaga lÀyık / Varur mı rütbe-i nazm-ı kerìme şi‘r ile inşÀ</p><p>K1/81	Garaz ‘arz eylemekdür hÀlüm ol dergÀha sultÀnum / Kerìm olandan istimdÀd idüp şÀ‘ir olur gÿyÀ</p><p>K1/82	Siyeh-rÿz-ı günÀhum bu ümìdüm feyz-i lutfuñdan / Ki ola zulmet-i Àb-ı hayÀt ol leyle-i zumlÀ</p><p>K1/83	Hemìşe tÀ yaka bahr-i siyÀh-ı zulmet-i şebde / Delìl olmagiçün fÀnÿs-ı zerrìn-i meh-i garÀ</p><p>K1/84	HidÀyet nÿrı ile güm-rehÀne reh-nümÀ olsun / Be-hakk-ı sÿre-i pür-nÿr SübhÀnellezì esrÀ</p><p>K1/85	Ola dÀ’im salÀt ile selÀm ol şÀha MevlÀ’dan / SalÀt ile selÀm oldukca kÀmil tÀ-dem-i ferdÀ </p><p> 	 	2<sup> </sup> </p><p>Sa‘Àdetlü PÀdişÀh-ı ‘Àlem-penÀh Hazretleri Sefere Gitdükde Virilmişdür<sup> </sup>  </p><p> </p><p>- 	. - - / - . - - / - . - - / - . – </p><p> </p><p>K2/1	‘Azm-i rezm idüp şeh-i kişver-güşÀ-yı kÀm-yÀb / Sarsar-ı kahrıyla saldı cÀn-ı hasma<sup> </sup>ıztırÀb</p><p>K2/2	Geldi ol demler ki enfÀs-ı du‘À-yı ehl-i hÀl / Hükmin izhÀr eyleyüp ola felekden feth-i bÀb<s>                                           </s> </p><p>K2/3	Esdi ol bÀd-ı sehergÀhì ki dest-i lutf ile / Eyleye ruhsÀre-i maksÿddan ref‘-i nikÀb</p><p>K2/4	İrdi ol günler ki sÿr-ı pür-sürÿr idüp guzÀt / Nev-‘arÿs-ı fethe hÿn-ı hasm ola gül-gÿn-hizÀb</p><p>K2/5	İtdi a‘dÀ-yı zagÀn girdÀra kasd-ı intikÀm / Her dil-Àver şeh-per-i terkeşle<sup> </sup>mÀnend-i ‘ikÀb</p><p>K2/6	Küre-nÀy-ı remze Àheng oldı kÿs-ı heft-cÿş / KÀse-i tanbÿra döndi yankılandı nüh-kıbÀb</p><p>K2/7	Deprenüp gark-ı şecÀ‘at merd-i remzüñ sìnesi / Ceng-i harbìden hurÿşÀn oldı mÀnend-i rebÀb</p><p>K2/8	Nìzeler sÿzen-veş itdi çarh-ı atlasdan güzÀr / Àsterdür şukka gÿyÀ riştedür tÀr-ı şihÀb</p><p>K2/9	Nevk-i rümh itdi kalem-kÀrı<sup> </sup>sipihrüñ safhasın / Hatlarıyla levh-i usturlÀba döndi ÀfitÀb</p><p>K2/10	Virdi hakkÀ kim SüleymÀn bÀrgÀhından nişÀn / Fìl-i çengìlerle bebr-i ser-keş ü ŞìrÀn-ı gÀb</p><p>K2/11	Kÿh-ı kÿhÀn üştür-i ser-mest kim tutdı yükin / Virdi germiyyet-i zer surh aña çün sahbÀ-yı tÀb</p><p>K2/12	Çıkdı bir ‘asker ki olmaz kemterìn saffı anuñ / Gelse ÀlÀy ile Cemşìd ü Cem ü EfrÀsiyÀb</p><p>K2/13	Kıldı ol deryÀ gibi ‘askerle  ‘azm-i haymegÀh / İtdi bürrÀn içre bahr-ı sebzezÀrı pür-habÀb</p><p>K2/14	Döndi şem‘-i şu‘leye altun ‘alemle ol sütÿn / Hayme-i zengÀr-ı zerrìn-felek-i sìmìn-tınÀb</p><p>K2/15	Oldı dest-i nusretle altun göbeklü bir siper / Hayme-i zengÀr-ı zerrìn felek-i sìmìn-tınÀb</p><p>K2/16	Hargeh-i gerdÿn-nişÀn öñinde gÿyÀ tuglar / Oldı kapmaga hamÀm cÀn-ı a‘dÀyı sehÀb</p><p>K2/17	İtdi orduyı ihÀta top-ı gerdÿn-kÿblar / Hak bu kim özge tılısm oldı o genc-i pür-kıbÀb</p><p>K2/18	CÀn bulur kazdıkca gÿyÀ ejder-i efsurdedür / Utına degseñ ider her biri bir şehri<sup> </sup>harÀb</p><p>K2/19	Hasma karşu dÀ’imÀ atlamaga durur hemÀn / Zabt içün zencìre çekmiş hüsrev-i mÀlik-rikÀb</p><p>K2/20	Saff-ı Àhen-pÿş-ı ceyşin<sup> </sup> sedd-i İslÀm eyledi / BÀrekallah dÀver-i Cem-kadr İskender-cenÀb</p><p>K2/21	MÀh-ı ‘Àlì-menzilet hÀkÀn-ı Haydar-menkabet / ŞÀh-ı kisrÀ ma‘delet DÀrÀ-yı KÀrÿn-ihtisÀb</p><p>K2/22	PÀdişÀh-ı bahr ü ber kişver-güşÀ-yı dÀd-ger / Hüsrev-i ‘Àlì-nazar fermÀn-revÀ-yı şeyh ü şÀb</p><p>K2/23	KÀhir-i Gìv ü Peşen a‘dÀ-küş-i düşmen-şiken / KahramÀn-ı tìg-zen sÀhib-kırÀn-ı kÀm-yÀb</p><p>K2/24	Hazret-i SultÀn ‘OsmÀn HÀn-gÀzì kim virür / Gerd-i süm-i eşhebi çeşm-i nücÿma fer ü tÀb</p><p>K2/25	Ol şehen-şÀh-ı felek hargÀh-ı ‘Àlì-cÀh kim / Tìg-i Àteş-tÀbı eyler zümre<sup> </sup> -i bed-hÀhı Àb</p><p>K2/26	Ol şehen-şÀh kim salup tabura top-ı haşmeti / Kabr-i kÀfir-veş ider handekleri cÀy-ı ‘azÀb</p><p>K2/27	Ol şehen-şeh kim ider deryÀda hÿn-ı hasm ile / Zevrakın cÀm-ı şarÀb u güllesin yir yir hibÀb </p><p>K2/28	Ol şehen-şeh kim kılur sahrÀda nÿr-ı kahr ile / Hayme-i hasmı fişek çadırları gibi harÀb </p><p>K2/29	Berk-i Àteş-tef-i kahrı hırmen-i a‘dÀya nÀr / Bahr-i gevher kef-i tìgi ravza-ı İslÀma Àb </p><p>K2/30	Köhne çÀrÿb-ı deri şeh-per-i fark-ı KeykubÀd / Kemterìn ferrÀşesi tÀc-ı ser-i EfrÀsiyÀb </p><p>K2/31	Virdi sıyt-ı top-ı gerdÿn-kÿbı çarha zelzele / Saldı reşk-i tab‘-ı gevher-rìzi bahre ıztırÀb </p><p>K2/32	Pençe-i kahrıyla hokkÀ oldı nevk-i hÀmesi / Fitne-bend ü dehr-i dÿn müşkil-güşÀ-yı şeyh ü şÀb </p><p>K2/33	Bend-i kahrı ger mesìl-i fitneyi sedd itmese / Yürimez kalurdı devrinden bu köhne ÀsiyÀb </p><p>K2/34	Bezm-ÀsÀ pençe-gÿr olurdı gÀh idmÀn içün / Lìk yokdur pençe-i hÿrşìdde ol deñlü tÀb </p><p>K2/35	‘Àleme bast itdi yolıyla bisÀt-ı re’feti / Çarh-ı kej-rev nola ser-keşlikden<sup> </sup>itse ihtisÀb </p><p>K2/36	Kimseden hìç kimse bir kişverde incinmiş degül / Kat‘-ı Nìl-i Mısr’da ola meger kim şekker<sup> </sup> -Àb </p><p>K2/37	İrse sahn-ı bÀga bÿy-ı lutfınuñ bir nefhası / Penbe-i verd-i sefìdi eyleye pür-müşg-i nÀb </p><p>K2/38	Berg-i gülbün mastar-ı pür-rişte olsa yaraşur / Yazsalar gül safhasına midhatinden bir kitÀb </p><p>K2/39	Matbah-ı in‘Àmınuñ bir sürfe sahnı sanurın / Birbiri üzre göründükce sipihr-i nüh-kıbÀb </p><p>K2/40	Vakt-i rezm olsa olur her bir bendesi bir şìr-i ner / Hasm-ı mekkÀr olur ol dem bere-i Àhÿ-şitÀb </p><p>K2/41	Bahs idem dirse başın yir düşmen-i hayvÀn-sıfat / Kulları hasma sunar mÀnende-i şìrÀn-ı gÀb </p><p>K2/42	Birbirine urup a‘dÀyı ider kanın revÀn / Nitekim gavgÀ-yı mestÀnda sebÿlarla<sup> </sup> şerÀb </p><p>K2/43	DÀne-rìz olur şecerde yarılup gÿyÀ enÀr / Tamladukca nìzede fark-ı ‘adÿdan hÿn-ı nÀb </p><p>K2/44	Ehl-i küfri kÀfir-i murtÀz-veş perrÀn ider / NÀr-ı kahrı lagm idüp dìvÀr-ı hasma salsa tÀb </p><p>K2/45	KÀlib-i düşmen nişÀn olmış seped gibi olur / Karşu korsa tìrine meydÀnda hengÀm-ı ‘itÀb </p><p>K2/46	Tìg-i cevher-dÀr ile dest-i gevher-bÀr ile / Düşmeni nÀ-yÀb iden dünyÀyı eyler behre-yÀb </p><p>K2/47	Nev-bahÀr-ı ‘adl ü re’fetdür nola münkÀd ise / Emrine bÀd-ı sabÀ-veş eşheb-i sarsar-şitÀb </p><p>K2/48	Ol sabÀ-cünbiş-semend-i ma‘delet-tertìb kim / Bassa çeşm-i gonca-ı ezhÀrı itmez def‘-i hÀb </p><p>K2/49	‘Aksini sanur görenler cilve kılsa Àbda / Şöyle nÀzük cünbiş eyler kim şikest olmaz habÀb </p><p>K2/50	Na‘l hÀrÀya tokınsa nitekim Àteş zene / Her yaña odlar saçar ol ablak-ı zerrìn-rikÀb </p><p>K2/51	Bir neheng-i ejdehÀ-demdür çerÀgÀh içre kim / SebzezÀrı mevc urur deryÀ iken eyler serÀb </p><p>K2/52	Mülhem ol dem ‘azm-i şÀhìde bu beyt-i hÿb ile / İki mısrÀ‘ı iki tÀrih olur itdüm hisÀb </p><p>K2/53	Eyledi SultÀn ‘OsmÀn yine Àheng-i cihÀd / Açıla mülkini olup ‘avn-i Hak’dan feth-i bÀb  </p><p>K2/54	Ey şehen-şÀh-ı kerem-güster hidìv-i dÀd-ger / ŞÀh-ı Keyhüsrev güher-hÀn-ı mürüvvet-iktisÀb </p><p>K2/55	Nÿr-ı re’yüñden münevver dìde-i baht-ı cihÀn / Devr-i ‘adlüñ oldı çarh-ı pìr içün ‘ahd-i şebÀb<sup> </sup>  </p><p>K2/56	Devletüñde ber-ter oldı kadri şi‘r ü şÀ‘irin / Mülket-i nazm olalı mensÿb-ı şÀh-ı kÀm-yÀb </p><p>K2/57	Ma‘rifet ahkÀmını tecrìde himmet eyledüñ / Nazm u nesr erbÀbına in‘Àmuñ oldı bì-hisÀb </p><p>K2/58	‘Arz-ı hÀl itsem nola dünyÀya ihsÀnuñ görüp / Dergehüñ erbÀb-ı istihkÀka olmışdur me’Àb </p><p>K2/59	PÀdişÀhum fazl ile akrÀnumuñ mümtÀzıyam / ‘İlme hidmet eyleyüp her fenne itdüm intisÀb<sup> </sup>  </p><p>K2/60	Mülk-i ma‘nÀda kanı nazmum gibi sÀhib-zuhÿr / Meclis-i fazl içre yok hÀmem gibi hÀzır-cevÀb </p><p>K2/61	Sÿz-ı şi‘rümle yakar pür-tÀb olup nevk-i kalem / Hep siyÀh olsa nola erkÀm-ı müşgìn-kitÀb </p><p>K2/62	Surh ile yazsam idüp enfÀs-ı müşgìnüm eser / Hÿn<sup> </sup> -ı müşg-ÀsÀ midÀd-ı surh olur hep müşgìn-Àb </p><p>K2/63	Gevher-i ma‘nÀyı gÀhi yaraşur nesr eylesem / Vezn olınmaz şÀh-vÀr olınca zìrÀ dürr-i nÀb </p><p>K2/64	İki kazı-‘askerüñ ma‘lÿmıdur hÀlüm benüm / Hamdülillah şÀhidüm buldı ‘adÀletle nisÀb </p><p>K2/65	VÀlidüm hidmet idüp ecdÀd-ı ‘Àlì-şÀnuña / Eyledi te’lìf anlar nÀmına birkaç kitÀb </p><p>K2/66	Hazret-i SultÀn MurÀd ihsÀnı bì-pÀyÀn olup / Hidmet-i ta‘lìm-i şeh-zÀdeyle oldı<sup> </sup> kÀm-yÀb </p><p>K2/67	Emr olınsa baña da bu kilk-i gevher-bÀr ile / Nazm iderdüm silk-i tahrìre dür-i elmÀs-tÀb </p><p>K2/68	Niçe gevherler bulurdum bahr-i vasf-ı şÀhda / GavtagÀh olsa baña ol kulzüm-i nÀ-ka‘r-ı yÀb </p><p>K2/69	Mÿ-şikÀf olurdı nazm içre  ‘AtÀyì hüsrevÀ / Cÿy-bÀr-ı himmetüñ şemşìr-i tab‘a virse Àb </p><p>K2/70	İtme tatvìl-i kelÀm ey dil tazarrÿ‘ vaktidür / İtsün eflÀka güzer tìr-i du‘À-yı müstecÀb </p><p>K2/71	TÀ ki sultÀn-ı bülend eyvÀn-ı mihr-i hÀverì / Bu teveccühle sala iklìm-i garba inkılÀb </p><p>K2/72	Feht idüp her kişveri şemşìr-i Àteş-tÀb ile / ‘Àlemi zìr-nigìn itsün misÀl-i ÀfitÀb </p><p>K2/73	NÀn<sup> </sup> u ni‘met der-yemìn esbÀb-ı şevket der-yesÀr / Feth ü nusret hem-‘inÀn ikbÀl-i devlet hem-rikÀb </p><p> 	 	3. </p><p>Müeyyidü’d-dìn Müşeyyidü’d-devle Sadr-ı a‘zam MurÀd PÀşÀ’ya Haleb’den Geldükde <sup> </sup>Virilmişdür.<sup> </sup> </p><p>- . - - / - . - - / - . - - / - . -  </p><p>K3/1	Müjde ey keştì-nişìn-i bahr-ı hicr-i bì-girÀn / Oldı maksÿda muvÀfık rÿzgÀr-ı bì-emÀn </p><p>K3/2	Müjde ey güm-kerde-rÀh-ı vÀdi-i cevr ü sitem / İrişüp Hızr-ı hidÀyet itdi kalbüñ şÀd-mÀn </p><p>K3/3	Müjde ey pejmürde-dil geldi Mesìh-i rÿh-bahş / ŞÀd ol ey dil-haste cÀn irdi tabìb-i mihr-bÀn<sup> </sup>  </p><p>K3/4	Biñde birin idemez bu müjdegÀnınuñ edÀ / Haşre dek olsa sabÀya ebr-i nìsÀn dür-feşÀn </p><p>K3/5	Bu peyÀmı gÿşına irgürse bÀd-ı subh-dem / Bir tabak altun nisÀr eylerdi verd-i gülsitÀn </p><p>K3/6	Nakd-i cÀndur böyle peygÀmuñ muhassal müjdesi / Niçeler şimdi sürÿrından ‘aceb mi virse cÀn </p><p>K3/7	Hayli demdür olmayup düzd-i havÀdisden emìn / ÇÀr-sÿy-ı dìn ü devlet bulmadı emn ü emÀn </p><p>K3/8	Gayret-i Hak zÀhir oldı geldi çıkdı ‘Àkıbet / HÀdi-i rÀh-ı sa‘Àdet Mehdi-i Àhir-zamÀn </p><p>K3/9	Neyyirüm kişver-güşÀ a‘dÀ-küş-i efser-rübÀ / Behmen-i zerrìn-kabÀ sÀhib-kırÀn-ı kÀr-dÀn </p><p>K3/10	Ásaf-ı Cem-menkabet destÿr-ı ‘Àlì-menzilet / Hamletü’l-mülk<sup> </sup> -i fütüvvet dÀver-i kişversitÀn </p><p>K3/11	Kaht-rÀn-rezm ü NerìmÀn-‘azm BehrÀm-intikÀm / KahramÀn-kahr Sikender-kadr ü DÀrÀ-ÀsitÀn </p><p>K3/12	Ya‘nì ser-dÀr-ı cihÀn-sÀlÀr-ı haydÀr-gìr ü dÀr / Sadr-ı a‘zÀm server-i ‘Àlem vezìr-i kÀm-rÀn </p><p>K3/13	Ol süvÀr-ı ‘arsa-ı ikbÀl-i devlet kim olur / Gerd-i rahşı rÿşenÀyì bahş-ı çeşm-i ahterÀn </p><p>K3/14	Nìze-i hÀrÀ-güzÀrı ejder-i merdüm-rübÀ / NÀvek-i a‘dÀ-şikÀrı şÀh-bÀz-ı bì-emÀn </p><p>K3/15	Àb-ı tìg-i bì-dirìgi cÿy-bÀr-ı bÀg-ı dìn / TÀb-ı rÿy-ı meh-fürÿgı ÀfitÀb-ı ÀfitÀb-ı ‘izz ü şÀn</p><p>K3/16	BÀrekallah dÀver-i DÀrÀ der-i Cem-bÀrgÀh / Levhaş-allah sadr-ı vÀlÀ-kadr-i Keyhüsrev-nişÀn</p><p>K3/17	Oldı yümn-i himmetüñle tìg-i fitne der-niyÀm / Eyledüñ çün kim hüsÀm-ı ihtimÀmı der-miyÀn</p><p>K3/18	RÀst gelmez atlas-ı gerdÿn kad-i ikbÀlüñe / Gerçi her şeb çırpılar anı şihÀb-ı ÀsumÀn</p><p>K3/19	KÀse-i zerrìn-mÀhı çenber-i çarha koyup / Döndürür bezmüñde lü‘bet-bÀz gerdÿn her zamÀn</p><p>K3/20	ŞÀh-rÀh-ı devletüñde mÀh-ı bedr ile felek / SÀ’il-i cÿduñ olup gÿyÀ tutar destinde nÀn</p><p>K3/21	Sürmese toprak-sevÀd-ı ŞÀmdan re’yüñle ger / Almaz idi kal‘a-ı eflÀki şÀh-ı ahterÀn</p><p>K3/22	Pìlinüñ gÿşı kulak sürfe ola bagrı kebÀb / Gelse bezm-i rezmüñe ger hÀkim-i HindÿsitÀn</p><p> </p><p>K3/23	Keştì-i hÀki yürüdür bÀd-bÀn-ı hargehüñ / ‘Azm-i rÀh itdükce eylerseñ nola tayy-ı mekÀn</p><p>K3/24	ÁşiyÀn-ı murg-ı nusretdür koluñda her siper / ŞÀh-ı<sup> </sup>gülistÀn-ı himmetdür elüñde ol SinÀn</p><p>K3/25	GÀh yaprak geh kelem işler fezÀ-yı cengde / Nahl-ı cism-i gülşene ol tìg-i tìz-i cÀnsitÀn</p><p>K3/26	Atduguñ düşmez yire murg-ı hümÀdur nÀveküñ / Bu ‘acebdür kim dil-i a‘dÀda eyler ÀşiyÀn</p><p>K3/27	Eyleyüp tìrin şihÀb u yayını kavs-i kuzÀh / Yaraşur kavvÀsuñ olursa o gökce ÀsumÀn</p><p>K3/28	İbtidÀ küffÀre salduñ Àteş-i şemşìrüñi / Mahşer-i ceng içre virdi nÀr-ı dÿzahdan nişÀn</p><p>K3/29	Güllesi seng-i siyeh-harrÀkdur oldı külÀh / Başına od yakdı Àteş-berk-i tìg-i hÿn-feşÀn</p><p>K3/30	Darbet-i şemşìrüñi gördi tahammül idemez / Virdi sulh üzre harÀc Àc Àhir krÀl-ı bed-gümÀn</p><p>K3/31	Hatt-ı dil-ber gibi çıkmışdı CelÀlì her taraf / Yir yüzin pÀk itdi anlardan o tìg-i zer-feşÀn</p><p>K3/32	Safha-ı ‘Àlemden itdi ser-te-ser tìgüñ tırÀş / Beñzedi yañlış yazılmış satra saff-ı düşmenÀn</p><p>K3/33	KÀse-bÀz olınmışdı meydÀnda siper-dÀrÀn-ı ceng / Anlara a‘dÀ nisÀr itse ‘aceb mi nakd-i cÀn</p><p>K3/34	Çarha irdi ser-‘alem üstinde anuñ beñzeri / Cildi halkÀrì müdevver mushafa mihr-i cihÀn </p><p>K3/35	Kollarıyla bir sebÿ idi seri üstinde sìb / Akıdup tìgüñ şarÀbın hÿn-ı hasm oldı revÀn</p><p>K3/36	Kalb-i ‘askerde görüp sen KahramÀn-ı ‘Àlemi / Kuvvet-i kalbiyle eylerdi hücÿmı gÀziyÀn</p><p>K3/37	SÀye gibi gÿşe gÿşe gezinirdi hasm-ı şÿm / Saldugınca şu‘le ol hurşìd-i tìg-i zer-feşÀn</p><p>K3/38	Kelle-i düşmen öper cümle piyÀz-ı lÀledür / Cengde her düşdügi yir lÀlezÀr oldı hemÀn</p><p>K3/39	Tìrden olup gürìzÀn eyledi fendin helÀk / Toluya ugradı yagmurdan kaçarken düşmenÀn</p><p>K3/40	‘Àkıbet buldı gubÀr-ı fitne-i a‘dÀ sükÿn / Şöyle yagdı katre-i peykÀn-ı tìr-i cÀnsitÀn<s>                                               </s> </p><p>K3/41	Garbı teshìr eyledi tìgüñ misÀl-i mÀh-ı nev / Şarka sal şimden geru mÀnend-i tìg-i hÀverÀn</p><p>K3/42	Ásaf-ı meh-tal‘atÀ hurşìd-i gerdÿn-kudretÀ / Ey müşìr-i şìr-dil İskender-i sÀhib-kırÀn</p><p>K3/43	ÀsitÀnuñ hÀkine geldi ‘AtÀyì çÀkerüñ / Çekdügi derd ü belÀyı itmege bir bir beyÀn</p><p>K3/44.	HÀce-i bÀzÀr-ı ‘irfÀn olmış iken serverÀ / Sÿret-i tahrìrümüñ çekdüm sevÀdından ziyÀn</p><p>K3/45	Gösterür ya hırmen-i Àteş ya girdÀb-ı belÀ / İstese dehr-i denìden murg-ı dil bir ÀşiyÀn</p><p>K3/46.	Farkuma Àteş yakıp itsem şikÀyet çarhdan / Şem‘ gibi başuma kasd eyler ebnÀ-yı zamÀn</p><p>K3/47	Bì-dil ü cÀnum<sup> </sup>düşelden cÀy-ı derd ü mihnete / Kalmadı gitdi yiriyle sabr-ı dil ÀrÀm-ı cÀn</p><p>K3/48	Şerbet-i lutfuñla sìr-Àb it bu ben dil-teşneyi / Olsuñ evsÀf-ı şerìfüñle yine ratbü’l-lisÀn</p><p>K3/49	Àhir oldı şÀm-ı gam subh-ı as‘Àdetdür dilÀ / Vaktidür eyle du‘À-yı devletin vird-i zebÀn </p><p>K3/50	Kande ‘azm itse ola Hızr-ı hidÀyet reh-beri / Kande tursa hem-nişìni lutf-ı Rabb-i müste‘Àn </p><p>K3/51	CÀh u şevket ber-devÀm u ‘ömr-i devlet müstedÀm / Baht u ‘izzet hem-rikÀb u feth ü nusret hem-‘inÀn </p><p> </p><p> 	 	4.<sup> </sup> </p><p>BerÀy-ı Tehniyet-Kudÿm Hazret-i Sadr-ı A‘zam NÀsuh PÀşÀ’ya Virilmişdür </p><p> </p><p>. - . - / . . - . / . - . - / . . – </p><p>K4/1	Sehergeh Àsaf-ı sÀhib-kırÀn-ı ‘OsmÀnì / Müşerref eyledi kudÿmıyla sadr-ı dìvÀnı ī ì</p><p>K4/2	Ayagı tozı ile geçdi mesned-i cÀha / Münevver eyledi hakkÀ ki çeşm-i a‘yÀnı</p><p>K4/3	Görünce savlet-i merdÀnesini şìr-i felek / Sarardı havf ile beñzinde kalmadı kanı</p><p>K4/4	‘Aceb mi sulha boyun virse hasm-ı gerden-keş / Çün oldı aracı ortada tìg-i bürrÀnı</p><p>K4/5	DerÀ-yı üştür-i ‘azmi münebbih oldı meger / Uyardı dìde-i pür-hÀb-ı baht-ı erkÀnı</p><p>K4/6	Usÿle uydı ‘acem tutdı eski kÀnÿnı / Salınca ‘Àleme ÀvÀze şevket ü şÀnı</p><p>K4/7	MetÀ‘ vü mülki ile germ-i pìle-veş Àhir / Musahhar eyledi tedbìri ŞÀh-ı İrÀnı</p><p>K4/8	ZamÀn-ı emn ü emÀn irdi ‘ahd-i ‘adlinde / İder bu ‘ahd ü emÀn şÀd ehl-i ìmÀnı</p><p>K4/9	Gül-i nev-Àmede-i gülsitÀn-ı devletdür / Dil ehli olsa nola ‘andelìb-i hoş-hÀnı</p><p>K4/10	Çemende mutrıb-ı bülbül nevÀ-yı mehdin okur / Gülüñ defin nola pür kılsa ebr-i nìsÀnı</p><p>K4/11	Olurdı atlas-ı gerdÿn sezÀ-yı pÀy-endÀz / Urılsa ger aña tamga-yı na‘l-i yekrÀnı</p><p>K4/12	Gül-i murÀd biter kande kim sala sÀye / NihÀl-i bÀr-ver-i kÀmet-i hırÀmÀnı</p><p>K4/13	‘Aceb degül mi bu kim bÀg-bÀn-ı lutfı anuñ / MüdÀm sÀyede besler gül-i gülistÀnı</p><p>K4/14	Sa‘Àdet ol şeh-i devlet-karìne kim bahtı / MukÀrin eyledi sÀhib-kırÀn-ı devrÀnı</p><p>K4/15	Vezìr-i şÀh-nazar Àsaf-ı SüleymÀn-fer / Müşìr-i hÿb-siyer lÀyık-ı cihÀniyÀnı</p><p>K4/16	Her ne bir kÿh-ı vegÀ şìr-i bìşe-i heycÀ / Dilìr-i ma‘reke-ÀrÀ Tehem-ten-i sÀnì</p><p>K4/17	Hidìv-i Gìv-salÀbet NÀsÿh PÀşÀ kim / Çeker massÀfına gelse peşìn peşìmÀnì</p><p>K4/18	Ol ÀfitÀb-ı cihÀn-tÀb-ı nusret kim / Şu‘À‘-ı nìzesi ÀfÀkı itdi nÿrÀnì</p><p>K4/19	HıyÀm-ı zerkeş ile tugı ÀsumÀn-ı sehÀb / SihÀm-ı terkeş ile tìgi berk ü bÀrÀnì</p><p>K4/20	KıbÀb-ı zer-‘alem-i çetri cÀmi‘-i şevket / MünÀdìdür iki yanında tuğ-ı sultÀnì</p><p>K4/21	Harìm-i bezmine çÀrÿb inÀka-ı hüsrev / ‘Aceb mi eylese ferrÀşe tÀr-ı hÀkÀnì</p><p>K4/22	VegÀda zer ‘alemin çÿp-ı nìze üzre gören / Sanur ki nìze kadar çıkdı mihr-i rahşÀnı</p><p>K4/23	Sahìl-i esbini nÀ-geh işitse ma‘rekede / Bıraga havf ile teb-lerze şìr-i gurrÀnì</p><p>K4/24	Musahhar olsa nola hükmine rikÀb-ı umÿr / Dü-şÀha urdı aña gülüñ ‘anber-efşÀnı</p><p>K4/25	Olurdı mühresi nÀfe şikeste pÀresi ‘ÿd / Tokınsa serv-i revÀna nesìm-i ihsÀnı</p><p>K4/26	İderdi zevrak-ı nüh-bÀd-bÀn-ı çarhı şikest / Getürse sarsar-ı kahrı hurÿşa ‘ummÀnı</p><p>K4/27	Kalurdı hÀme-sıfat hasr olup tekellümden / Dil itse vasf-ı vekÀrında menkabet-hÀnì</p><p>K4/28	KatÀr-ı ebr-i bahÀr u şihÀb ile keyvÀn / RevÀ budur ola hargÀhınınuñ şütür-bÀnı</p><p>K4/29	Gül ile urmadı devrinde kimseyi kimse / Meger ki gülbün-i gül ‘andelìb-i nÀlÀnı</p><p>K4/30	NigÀh-ı merhamet ümmìd ider zamÀnında / GazÀl-i bÀdiyeden nere şìr-i gurrÀnı</p><p>K4/31	‘Ulüvv-i süllem-i kasr-ı celÀline nisbet / Kemìne pÀyesidür kürsi-i NerìmÀnì</p><p>K4/32	Geçerdi cÀnına tÀb-ı eşi‘a-ı<sup> </sup>tìgi / ‘Adÿ göreydi vegÀda o mihr-i rahşÀnı</p><p>K4/33	Semendinüñ ayagı mìl-i hÀlgÀh oldı / Ser-i ‘adÿ-yı bed-endìş gÿy-ı galtÀnı</p><p>K4/34	Urıldı edhem-i şÀha hilÀlden tamga / Meger tavìle-i kadrinde oldı yekrÀnì</p><p>K4/35	Konulsa levh-i zer-i mihre şeb-çerÀg kamer / LicÀmına şafak olmaga olmaz erzÀnì</p><p>K4/36	Keşef gibi nice baş göstere zamÀnında / Ki koydı koz kabına ehl-i zulm ü tugyÀnı</p><p>K4/37	Ne yüzle da‘vÀ-yı merdì ider ki şÀh-ı ‘Acem / Virürdi sulh içün olsa yedinde biñ cÀnı</p><p>K4/38	RevÀ budur ki gelüp itdi tugını cÀrÿb / Ola bu resm ile ferrÀş-ı sahn-ı meydÀnı</p><p>K4/39	SahÀda nice berÀber tutar anuñla felek / Ki basdı pençe-i kahrı kef-i zer-efşÀnı</p><p>K4/40	Yiter zemìne sehÀb-ı kef-i zer-efşÀnı / Dökerse dürrini deryÀya ebr-i nìsÀnı</p><p>K4/41	Müşìr-i şìr-dilÀ Àsaf-ı HüdÀvendÀ / EyÀ vezìr-i cihÀn-gìr-i mülk-i ‘OsmÀnì</p><p>K4/42	‘AtÀyì bende-i dìrìne-i kemìneñdür / Mahaldür aña iderseñ nigÀh-ı ihsÀnì</p><p>K4/43	ZemÀnede benem ol şÀ‘ir oğlı şÀ‘ir kim / Baş egdi nazmuma<sup> </sup>dünyÀnuñ ehl-i ‘irfÀnı</p><p>K4/44	HezÀr-hÀce debistÀn-ı fazlumuñ tıflı / Tufeyl-zÀde-i tab‘um hezÀr-ı HÀkÀnì</p><p>K4/45	HizÀne-hÀne-i nazm oldı mülk-i mevÿsum / Musahhir-i kalemüm hıtta-ı suhan-dÀnì</p><p>K4/46	İderdi Àyine vaz‘ında anı pìş-nihÀd / SafÀ-yı tab‘umı görse hakìm-i YÿnÀnì</p><p>K4/47	Velì ne çÀre cefÀ-yı felekle ehl-i dilüñ / Yiriyle kalmadı sabr u karÀra dermÀnı</p><p>K4/48	NevÀ-yı nÀle vü savt-ı figÀnum ile benem / RiyÀz-ı ma‘rifetüñ ‘andelìb-i nÀlÀnı</p><p>K4/49	Niçe zamÀn idi kim devr-i çarh-ı kej-reftÀr / GubÀr-ı gam ile<sup> </sup>virdi baña perìşÀnì</p><p>K4/50	Zemìne resm-i cefÀda zemÀne olmış idi / Olurdı geçdügi nakşuñ dil ehl-i hayrÀnı</p><p>K4/51	Yed-i cefÀ ile der-beste idi genc-i murÀd / ZemÀne tìg-i tılısm itmiş idi harmÀnı</p><p>K4/52	Elinden almaga sa‘y eyler idiler yolda / RicÀ-yı lutf ile cerrÀr tutdugı nÀnı</p><p>K4/53	Satardı Yÿsuf-ı Mısr olsa bir dilim nÀna / Biri birini bu kaht-ı keremde ihvÀnı</p><p>K4/54	Bu demde gonce-i dil dest-i rÿzgÀra düşüp / Bir olmış idi girìbÀnı ile dÀmÀnı</p><p>K4/55	HüdÀ bilür ki ümìd-i bahÀr-ı lutfuñ idi / Tutup turan o dil-efgÀr-ı hÀr-ı hicrÀnı</p><p>K4/56	Kudÿmuñ ile olurdum dile tesellì-bahş / Sevindürüp bu hoş-Àmedle cÀn-ı nÀlÀnı</p><p>K4/57	MüdÀm eyler idüm tıfl-ı şìr-horde gibi / NevÀ-yı medhüñ ile medh-i sìnede cÀnı</p><p>K4/58	HezÀr-şükr-i HüdÀ kim emÀn-ı ‘adlüñ ile / Alındı çarhuñ elinden bu gün girìbÀnı</p><p>K4/59	Koyup cefÀyı felek i‘tizÀra yüz tutdı / Ezelden itdügine gösterüp peşìmÀnì</p><p>K4/60	Yine fütÀdelerüñ döndi üstine gerdÿn / Zemìn el üzre tutar oldı ehl-i ‘irfÀnı</p><p>K4/61	DilÀ çün eyleyesin bikr-i pÀk-fikri ‘arÿs / SevÀd-ı hatt-ı suhandur anuñ şebistÀnı</p><p>K4/62	Şu nakşı it aña kilk-i güher-nisÀr ile / Bakan revÀ göre dÀmÀd-ı himmete anı</p><p>K4/63	SimÀt-ı safhada hÀn-ı suhan çeküp andan / Du‘Àya başla budur ‘Àdet-i suhandÀnì</p><p>K4/64	Hemìşe tÀ ki çıkup ÀfitÀb-ı ‘Àlem-sÿz / Gelüp nüvÀziş ile güldüre gülistÀnı</p><p>K4/65	Fürÿg-ı ‘adli ile toslun ÀsumÀn u zemìn / Nesìm-i lutfı pür itsün sipihr-i gerdÀnı</p><p>K4/66	NehÀr-ı devleti mahsÿd-ı sÀ‘at-i nev-rÿz / BahÀr-ı ‘izzeti reşk-i riyÀz-ı rızvÀnı</p></body></html>